---
title: Limitare l'accesso al contenuto utilizzando la crittografia nelle etichette di riservatezza
ms.author: stephow
author: stephow-MSFT
manager: laurawi
audience: Admin
ms.topic: article
ms.service: O365-seccomp
localization_priority: Priority
ms.collection:
- M365-security-compliance
search.appverid:
- MOE150
- MET150
description: Quando si crea un'etichetta di riservatezza, è possibile limitare l'accesso al contenuto a cui verrà applicata l'etichetta. Le etichette di riservatezza possono utilizzare la crittografia per proteggere i contenuti.
ms.openlocfilehash: a30f5d6168ea8118ef6b30ff26a429857affaa4a
ms.sourcegitcommit: fd3db13cd4fc71cd2cb164fd702007acba3e7399
ms.translationtype: HT
ms.contentlocale: it-IT
ms.lasthandoff: 09/04/2019
ms.locfileid: "36717671"
---
# <a name="restrict-access-to-content-by-using-encryption-in-sensitivity-labels"></a>Limitare l'accesso al contenuto utilizzando la crittografia nelle etichette di riservatezza

Quando si crea un'etichetta di riservatezza, è possibile limitare l'accesso al contenuto a cui verrà applicata l'etichetta. Ad esempio, con le impostazioni di crittografia di un'etichetta di riservatezza, è possibile proteggere i contenuti per determinare le condizioni seguenti:

- Solo gli utenti all'interno dell'organizzazione possono aprire un documento riservato o un messaggio di posta elettronica.
- Solo gli utenti del reparto marketing possono modificare e stampare il documento di annuncio promozione o i messaggi di posta elettronica; tutti gli altri utenti dell'organizzazione possono solo leggerli.
- Gli utenti non possono inoltrare un messaggio di posta elettronica o copiare informazioni da esso contenenti notizie riguardo una riorganizzazione interna.
- Il listino prezzi corrente inviato ai partner commerciali non può essere aperto in seguito a una data specificata.

Quando un documento o un messaggio di posta elettronica è crittografato, l'accesso al contenuto è limitato per fare in modo che si verifichino le condizioni seguenti:

- Il contenuto può essere decrittografato solo dagli utenti autorizzati dalle impostazioni di crittografia dell'etichetta.
- Il contenuto rimane crittografato indipendentemente da dove risiede il file, all'interno o all'esterno dell'organizzazione, anche nel caso in cui il file venisse rinominato.
- Il contenuto resta crittografato sia se il file è archiviato (ad esempio, in un account OneDrive) sia se è in transito (ad esempio, un messaggio di posta elettronica inviato).

Infine, quando si crea un'etichetta di riservatezza, gli amministratori possono scegliere di:

- **Assegnare le autorizzazioni adesso**, in modo da determinare esattamente quali utenti ottengono le autorizzazioni per il contenuto con tale etichetta.
- **Consentire agli utenti di assegnare le autorizzazioni** quando applicano l'etichetta al contenuto. In questo modo è possibile consentire agli utenti dell'organizzazione una certa flessibilità, che potrebbe essere necessaria per collaborare e svolgere il proprio lavoro.

Le impostazioni di crittografia sono disponibili quando si crea un'etichetta di riservatezza nel Centro conformità Microsoft 365, Centro sicurezza Microsoft 365 o Centro sicurezza e conformità di Office 365. Nel riquadro di spostamento sinistro scegliere **Classificazione** > **Etichetta di riservatezza** > **Crea un'etichetta**.

## <a name="how-encryption-works"></a>Modalità di funzionamento della crittografia

La crittografia utilizza Azure Rights Management (Azure RMS). Azure RMS usa i criteri di crittografia, identità e autorizzazione. Per ulteriori informazioni, vedere [Informazioni su Microsoft Azure Rights Management](https://docs.microsoft.com/it-IT/azure/information-protection/what-is-azure-rms)

## <a name="how-to-turn-on-encryption-for-a-sensitivity-label"></a>Come attivare la crittografia per un'etichetta di riservatezza

Per iniziare, è sufficiente impostare **Crittografia** su **Attiva** e quindi scegliere se:

- **Assegnare le autorizzazioni adesso**, in modo da determinare esattamente quali utenti ottengono le autorizzazioni per il contenuto con tale etichetta. Per ulteriori informazioni, vedere la sezione successiva [Assegnare le autorizzazioni adesso](#assign-permissions-now).
- **Consentire agli utenti di assegnare le autorizzazioni** quando applicano l'etichetta al contenuto. In questo modo è possibile consentire agli utenti dell'organizzazione una certa flessibilità, che potrebbe essere necessaria per collaborare e svolgere il proprio lavoro. Per ulteriori informazioni, vedere la sezione successiva [Consentire agli utenti di assegnare le autorizzazioni](#let-users-assign-permissions).

Ad esempio, se si ha un'etichetta di riservatezza denominata **Riservatezza elevata** da applicare al contenuto più riservato, è consigliabile decidere ora chi ottiene quali autorizzazioni per il contenuto.

In alternativa, se si ha un'etichetta di riservatezza denominata **Contratti commerciali** e il flusso di lavoro dell'organizzazione richiede che le persone collaborino a questo contenuto con persone diverse e specifiche per ogni caso, è consigliabile consentire agli utenti di decidere chi ottiene le autorizzazioni quando assegnano l'etichetta. Questa flessibilità consente di migliorare la produttività degli utenti e ridurre le richieste rivolte agli amministratori per l’aggiornamento o la creazione di nuove etichette di riservatezza per situazioni specifiche.

![Opzione per aggiungere autorizzazioni definite dall'utente o dall'amministratore](media/sensitivity-label-user-or-admin-defined-permissions.png)

## <a name="assign-permissions-now"></a>Assegnare le autorizzazioni adesso

Utilizzare le opzioni seguenti per controllare chi può accedere ai documenti e ai messaggi di posta elettronica a cui verrà applicata tale etichetta. È possibile:

1. **Applicare la crittografia sia ai messaggi di posta elettronica che ai documenti oppure solo alla posta elettronica.** Se si sceglie solo la posta elettronica, i messaggi con l'etichetta saranno crittografati in Outlook, ma i documenti con l'etichetta non saranno crittografati nelle altre app, come Word o PowerPoint. 
2. **Consentire l'accesso al contenuto etichettato solo entro una determinata scadenza**, che può essere una data specifica o un determinato numero di giorni dopo che è stata applicata l'etichetta. Al termine di questo periodo, gli utenti non potranno aprire l'elemento etichettato. Se si specifica una data, sarà rispettato il proprio fuso orario corrente. Si noti che alcuni client di posta elettronica potrebbero non applicare la scadenza e mostrare messaggi di posta elettronica che hanno superato la data di scadenza a causa dei meccanismi di memorizzazione nella cache.
3. **Consentire l'accesso offline** sempre, mai o per un determinato numero di giorni in seguito all'applicazione dell'etichetta. Se si limita l'accesso offline su mai o per un determinato numero di giorni, al termine di tale intervallo di tempo, ogni utente dovrà ripetere l'autenticazione e registrare il proprio accesso. Per ulteriori informazioni, vedere la sezione successiva riguardo la licenza d'uso di Rights Management.

![Impostazioni per le autorizzazioni definite dall'amministratore](media/sensitivity-encryption-settings-for-admin-defined-permissions.png)

### <a name="rights-management-use-license-for-offline-access"></a>Licenza d'uso di Rights Management per l'accesso offline

Quando un utente apre un documento o un messaggio di posta elettronica protetto da un'etichetta di riservatezza, gli viene concessa una licenza d'uso di Azure Rights Management per quel contenuto. Questa licenza d'uso è un certificato che contiene i diritti di utilizzo dell'utente per il documento o il messaggio di posta elettronica e la chiave di crittografia usata per crittografare il contenuto. La licenza d'uso contiene anche una data di scadenza (se è stata impostata) e il periodo di validità della licenza d'uso.

Se non è stata impostata alcuna data di scadenza, il periodo di validità predefinito del contratto di licenza con l'utente finale per un tenant è di 30 giorni. Per la durata della licenza d'uso, all'utente non viene richiesto di ripetere l'autenticazione o specificare una nuova autorizzazione per il contenuto. Ciò consente all'utente di continuare ad aprire il documento o il messaggio di posta elettronica protetto senza una connessione Internet. Quando scade il periodo di validità della licenza d'uso, al successivo accesso al documento o al messaggio di posta elettronica protetto, l'utente deve ripetere l'autenticazione o specificare una nuova autorizzazione.

Oltre al nuovo processo di autenticazione, vengono valutati nuovamente il gruppo a cui appartiene l'utente e i relativi criteri. Questo significa che, se dopo l'ultimo accesso, sono cambiati i criteri o il gruppo di appartenenza dell'utente, anche le autorizzazioni per accedere allo stesso documento o messaggio di posta elettronica potrebbero essere cambiate.

Per ulteriori informazioni su come modificare l'impostazione predefinita di 30 giorni, vedere [Licenza d'uso di Rights Management](https://docs.microsoft.com/it-IT/azure/information-protection/configure-usage-rights#rights-management-use-license).

### <a name="assign-permissions-to-specific-users-or-groups"></a>Assegnare autorizzazioni a utenti o gruppi specifici

È possibile concedere autorizzazioni a utenti specifici in modo che solo essi possano interagire con il contenuto etichettato.

È possibile farlo in due semplici passaggi:

1. Prima di tutto, aggiungere gli utenti o i gruppi a cui verranno assegnate le autorizzazioni per il contenuto etichettato.
2. Quindi scegliere quali autorizzazioni assegnare agli utenti per il contenuto etichettato.

![Opzioni per assegnare autorizzazioni agli utenti](media/Sensitivity-Assign-permissions-settings.png)

#### <a name="add-users-or-groups"></a>Aggiungere utenti o gruppi

Quando si assegnano le autorizzazioni, è possibile scegliere:

- Tutti gli utenti dell'organizzazione (tutti i membri del tenant). Questa impostazione include gli account Guest.
- Qualsiasi utente, gruppo di sicurezza abilitato alla posta elettronica, gruppo di distribuzione, gruppo di Office 365 o gruppo di distribuzione dinamico specifico. 
- Qualsiasi indirizzo di posta elettronica o dominio all'esterno dell'organizzazione, ad esempio gmail.com, outlook.com o hotmail.com.

Quando si scelgono tutti i membri del tenant o si sfoglia la directory, gli utenti o i gruppi devono avere un indirizzo di posta elettronica.

È consigliabile utilizzare i gruppi anziché gli utenti, così da mantenere la configurazione più semplice.

#### <a name="choose-permissions"></a>Scegliere le autorizzazioni

Quando si sceglie quali autorizzazioni assegnare agli utenti o ai gruppi, è possibile selezionare:

- Un [livello di autorizzazione predefinito](https://docs.microsoft.com/it-IT/azure/information-protection/configure-usage-rights#rights-included-in-permissions-levels) con un gruppo di diritti preimpostato, ad esempio Coautore o Revisore.
- Un gruppo di diritti personalizzato, dove è possibile selezionare qualunque autorizzazioni si desideri.

Per ulteriori informazioni sulle singole specifiche autorizzazioni, vedere [Diritti di utilizzo e relative descrizioni](https://docs.microsoft.com/it-IT/azure/information-protection/configure-usage-rights#usage-rights-and-descriptions).  

![Opzioni per scegliere autorizzazioni preimpostate o personalizzate](media/Sensitivity-Choose-permissions-settings.png)

Si noti che la stessa etichetta può concedere autorizzazioni diverse a vari utenti. Ad esempio, una singola etichetta può assegnare alcuni utenti come Revisore e un altro utente come Coautore, come mostrato di seguito.

Per eseguire questa operazione, aggiungere utenti o gruppi, assegnargli le autorizzazioni e salvare le impostazioni. Quindi ripetere questi passaggi, aggiungendo utenti e assegnando loro le autorizzazioni, salvando le impostazioni ogni volta. È possibile farlo con la frequenza desiderata, in modo da poter definire autorizzazioni diverse per utenti diversi.

![Utenti diversi con autorizzazioni diverse](media/Sensitivity-Multiple-users-permissions.png)

#### <a name="rights-management-issuer-user-applying-the-sensitivity-label-always-has-full-control"></a>L'emittente di Rights Management (l'utente che applica l'etichetta di riservatezza) dispone sempre dell'autorizzazione Controllo completo

La crittografia per un'etichetta di riservatezza usa Azure RMS. Quando un utente applica un'etichetta di riservatezza per proteggere un documento o un messaggio di posta elettronica utilizzando Azure RMS, l'utente diventa l'emittente di Rights Management per quel contenuto.

All'emittente di Rights Management sono sempre concesse le autorizzazioni di controllo completo per il documento o messaggio di posta elettronica. Inoltre:

- Se le impostazioni di protezione includono una data di scadenza, l'emittente di Rights Management può comunque aprire e modificare il documento o il messaggio di posta elettronica in seguito a tale data.
- L'emittente di Rights Management può sempre accedere offline al documento o al messaggio di posta elettronica.
- L'emittente di Rights Management può aprire un documento anche se è stato revocato.

Per ulteriori informazioni, vedere [Emittente di Rights Management e proprietario di Rights Management](https://docs.microsoft.com/it-IT/azure/information-protection/configure-usage-rights#rights-management-issuer-and-rights-management-owner).

## <a name="let-users-assign-permissions"></a>Consentire agli utenti di assegnare le autorizzazioni

È possibile usare queste opzioni per consentire agli utenti di assegnare autorizzazioni quando applicano manualmente un'etichetta di riservatezza al contenuto:

- In Outlook, un utente può applicare restrizioni equivalenti all'opzione **Non inoltrare**. Questa opzione è supportata in modo nativo in Outlook per Windows e non richiede di installare il client di etichettatura unificato di Azure Information Protection.
- In Word, PowerPoint ed Excel, agli utenti viene chiesto di selezionare il livello di autorizzazione per utenti, gruppi o organizzazioni specifici. Poiché questa opzione non è supportata in modo nativo in Outlook per Windows, gli utenti devono installare il client di etichettatura unificato di Azure Information Protection.

Queste opzioni determinano le app in cui verrà visualizzata l'etichetta di riservatezza:

- Se nell'etichetta di riservatezza è abilitata solo l'opzione Outlook, l'etichetta sarà visualizzata solo dagli utenti di Outlook.
- Se nell'etichetta di riservatezza è abilitata solo l'opzione Word, PowerPoint ed Excel, l'etichetta sarà visualizzata solo dagli utenti di queste app.
- Se l'etichetta di riservatezza ha entrambe le opzioni abilitate, l'etichetta sarà visualizzata dagli utenti di tutte le app disponibili: Outlook, Word, PowerPoint ed Excel.

Un'etichetta di riservatezza che consente agli utenti di assegnare autorizzazioni può essere applicata al contenuto solo manualmente dagli utenti. Non può essere applicata automaticamente o usata come etichetta consigliata.

> [!NOTE]
> Consentire agli utenti di assegnare autorizzazioni richiede un abbonamento ad Azure Information Protection. Per usare questa funzionalità in Word, PowerPoint ed Excel, è necessario scaricare e installare il [client di etichettatura unificato di Azure Information Protection](https://docs.microsoft.com/azure/information-protection/rms-client/install-unifiedlabelingclient-app). Stiamo lavorando al supporto nativo di questa funzionalità nelle app di Office, in modo che il client di Azure Information Protection non sia necessario. Inoltre, il client viene eseguito solo in Windows, quindi questa caratteristica non è ancora supportata in Mac, iOS, Android o Office per il Web.

![Impostazioni di crittografia per le autorizzazioni definite dall'utente](media/sensitivity-encryption-settings-for-user-defined-permissions.png)

### <a name="outlook-restrictions"></a>Restrizioni di Outlook

In Outlook, quando un utente applica un'etichetta di riservatezza che consente di assegnare autorizzazioni a un messaggio, le restrizioni sono le stesse dell'opzione Non inoltrare. Gli utenti vedranno il nome e la descrizione dell'etichetta nella parte superiore del messaggio, il che indica che il contenuto è protetto. Diversamente da Word, PowerPoint ed Excel (vedere la [sezione successiva](#word-powerpoint-and-excel-permissions)), agli utenti non viene chiesto di selezionare autorizzazioni specifiche.

![Etichetta di riservatezza applicata a un messaggio in Outlook](media/sensitivity-label-outlook-protection-applied.png)

Se l'opzione Non inoltrare viene applicata a un messaggio di posta elettronica, il messaggio viene crittografato e i destinatari devono essere autenticati. Quindi i destinatari non potranno inoltrarlo, stamparlo o copiarlo. Ad esempio, nel client Outlook il pulsante Inoltra non è disponibile, le opzioni di menu Salva con nome e Stampa non sono disponibili e non è possibile aggiungere o modificare i destinatari nelle caselle A, Cc o Ccn.

I documenti di Office non protetti allegati al messaggio di posta elettronica ereditano automaticamente le stesse restrizioni. I diritti di utilizzo applicati a questi documenti sono Modifica contenuto, Modifica, Salva, Visualizza, Apri, Leggi e Consenti macro. Se l'utente vuole avere diritti di utilizzo diversi per un allegato, o se l’allegato non è un documento di Office che supporta questa protezione ereditata, l'utente deve proteggere il file prima di allegarlo al messaggio di posta elettronica.

### <a name="word-powerpoint-and-excel-permissions"></a>Autorizzazioni per Word, PowerPoint ed Excel

In Word, PowerPoint ed Excel, quando un utente applica un'etichetta di riservatezza che consente di assegnare autorizzazioni a un documento, viene chiesto di proteggere il contenuto, come illustrato di seguito.

L'utente può:

- Selezionare un livello di autorizzazione, ad esempio Visualizzatore, che assegna l'autorizzazione Solo visualizzazione, o Coautore, che assegna le autorizzazioni di visualizzazione, modifica, copia e stampa.
- Selezionare utenti, gruppi o organizzazioni. Questo può includere persone sia interne che esterne alle organizzazioni.
- Impostare una data di scadenza, dopodiché gli utenti selezionati non potranno accedere al contenuto. Per altre informazioni, vedere la sezione precedente [Licenza d’uso di Rights Management per l'accesso offline](#rights-management-use-license-for-offline-access).

![Opzioni per l’utente per la protezione con autorizzazioni personalizzate](media/sensitivity-aip-custom-permissions-dialog.png)

## <a name="what-happens-to-existing-encryption-when-a-labels-applied"></a>Cosa accade alla crittografia esistente in seguito all'applicazione di un'etichetta

Prima che al contenuto venga applicata un'etichetta di riservatezza, è possibile che un utente abbia già crittografato il contenuto applicando altre impostazioni di protezione. Ad esempio, un utente può aver applicato:

- L'opzione **Non inoltrare**.
- La protezione personalizzata usando il client di etichettatura unificata di Azure Information Protection.
- Un modello di Azure Rights Management Service (RMS) che crittografa il contenuto ma non viene associato a un'etichetta.

Questa tabella descrive cosa accade alla crittografia esistente quando si applica un'etichetta di riservatezza a tale contenuto.
<br/>
<br/>

| |**L'utente applica un'etichetta di riservatezza con la crittografia disattivata**|**L'utente applica un'etichetta di riservatezza con la crittografia attivata**|**L'utente applica un'etichetta con Rimuovi protezione**<sup>1</sup>|
|:-----|:-----|:-----|:-----|
|**Non inoltrare**|Posta elettronica - La protezione viene rimossa<br/>Documento - La protezione viene mantenuta|La protezione dell'etichetta viene applicata|L'etichetta **Non inoltrare** viene rimossa|
|**Protezione personalizzata**<sup>1</sup>|La protezione viene mantenuta|La protezione dell'etichetta viene applicata|La protezione personalizzata viene rimossa|
|**Modello di Azure RMS**|La protezione viene mantenuta|La protezione dell'etichetta viene applicata|La protezione personalizzata viene rimossa|

<sup>1</sup>Supportata solo nel client di etichettatura di Azure Information Protection.

## <a name="storing-encrypted-content-in-onedrive-and-sharepoint"></a>Archiviare contenuti crittografati in OneDrive e SharePoint

Tenere presente che quando la crittografia viene applicata a file archiviati in OneDrive o SharePoint, il servizio non può elaborare il contenuto di tali file. Ciò significa che funzionalità come la creazione condivisa, eDiscovery, ricerca, Delve e altre funzionalità di collaborazione non funzionano. Inoltre, i criteri di prevenzione della perdita dei dati (DLP) possono funzionare solo con i metadati (comprese le etichette di Office 365), ma non con i contenuti di file crittografati (ad esempio i numeri di carta di credito all'interno dei file).

Ciò si applica solo ai contenuti archiviati in OneDrive e SharePoint. In Exchange Online le regole di flusso di posta (note anche come regole di trasporto) usano l'[account utente con privilegi avanzati](https://docs.microsoft.com/it-IT/azure/information-protection/configure-super-users), in modo da poter analizzare il contenuto crittografato e applicare i criteri di prevenzione della perdita dei dati.

## <a name="important-prerequisites"></a>Prerequisiti importanti

Prima di utilizzare la crittografia, potrebbe essere necessario eseguire queste attività.

### <a name="activating-azure-rights-management"></a>Attivazione di Azure Rights Management

Per utilizzare la crittografia nelle etichette di riservatezza, è necessario attivare il servizio di Azure Rights Management nel tenant. Nei tenant più recenti, il servizio è attivo per impostazione predefinita, ma potrebbe essere necessario attivarlo manualmente. Per ulteriori informazioni, vedere [Attivazione di Azure Rights Management](https://docs.microsoft.com/it-IT/azure/information-protection/activate-service).

### <a name="configure-exchange-for-azure-information-protection"></a>Configurare Exchange per Azure Information Protection

Exchange non deve essere configurato per Azure Information Protection prima che gli utenti possano applicare etichette in Outlook per proteggere i propri messaggi di posta elettronica. Tuttavia, se Exchange non è configurato per Azure Information Protection, non si hanno a disposizione le funzionalità complete utilizzando la protezione di Azure Rights Management con Exchange.
 
Ad esempio, gli utenti non possono visualizzare i messaggi di posta elettronica protetti sui telefoni cellulari o con Outlook sul Web, i messaggi di posta elettronica protetti non possono essere indicizzati per la ricerca e non è possibile configurare la DLP di Exchange Online per la protezione di Rights Management. 

Per assicurarsi che Exchange possa supportare questi ulteriori scenari, consultare gli articoli seguenti:

- Per Exchange Online, vedere le istruzioni per [Exchange Online: configurazione di IRM](https://docs.microsoft.com/it-IT/azure/information-protection/configure-office365#exchange-online-irm-configuration).
- Per Exchange locale, è necessario distribuire il [connettore RMS e configurare i server Exchange](https://docs.microsoft.com/it-IT/azure/information-protection/deploy-rms-connector). 
